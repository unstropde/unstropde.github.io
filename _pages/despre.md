---
layout: page
title: despre mine
permalink: /despre/
image: /assets/images/author.jpg
---
<h3 class="font-weight-light">Hei, servus! Eu sunt Irina <span class="font-weight-bold">{{Irina}}</span></h3>


și îmi plac mai mult oalele frumoase și grele decât pantofii cu toc. Da, ați citit bine. În timp ce altele visează la o pereche nouă de stilettos, eu visez la cazane Le Creuset.

Îmi place mâncarea bună, simplă și proaspătă. Ciocolata neagră 99% cacao e preferata mea (da, știu, sunt puțin extremă), iar cafeaua o beau strategic: cappuccino doar când mi-e foame, în rest prefer un espresso moale, de preferință cu boabe prăjite bine.

Gătesc de când mă știu. Prima mâncare pe care am învățat să o fac a fost ciorba de fasole verde – cu multe, MULTE frunze de busuioc și de țelină. Încă o mai fac și acum, iar mirosul acela mă duce direct în copilărie.
Îmi plac pastele sub toate formele (farfalle, penne, spaghetti – bring them all!), iar sfecla roșie e ingredientul meu preferat. Legumele și fructele colorate mă inspiră și le prefer în favoarea cărnii, dar nu sunt 100% vegetariană.
Când nu gătesc...
...uit de mine în lumea www-ului, prin blog-uri de rețete, iar rafturile din bibliotecă le umplu cu cărți de bucate. Colecția mea de carti de bucate e deja la nivelul "problemă serioasă", dar nu mă opresc.
Când nu sunt la locul de joacă (aka birou) sau hai-hui pe străzi sau prin cafenele, testez rețete noi sau răsfoiesc după rețete și fac planuri de meniu pentru cine cu prietenii. Pentru că da, prefer să petrec vineri seara planificând un meniu decât... păi decât orice altceva, de fapt!
Așa că bine ați venit în lumea mea, unde oalele sunt mai importante decât tocurile, iar sfecla roșie e vedetă!
